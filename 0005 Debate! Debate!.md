**Debate! Debate!**
Tuesday, 09 January, 2024 10:23:53 PM PST

Nanonood ako ng t.v. na para bang ang format e mga politiko na nagpapatagisan ng palataporma nila. Tapos nagtanong ang host kung paano i-settle nang malaman na talaga kung sino ba talaga dapat. Nakatunganga lang ako sa tv. Iniisip ko na mas maganda kung mag-debat sila kung ano ba talaga ang ganito o ganyan. Nasa bulacan ako nito, pinapanood sila. Nakaramdam ako na para bang ang layo ko sa lahat. Naghiyawan na ang mga tao, sinigaw nga nila,”Debate! Debate!”. Tapos sa loob loob ko, ramdam na ramdam kong gusto ko sumali. Kaso nasa bulacan ako, kaso sino ba naman ako para magkaroon ng credibility na sumali sa debate bakit sila makikinig sakin? Tapos for some reason, sa bulacan nahagip ng tingin ko ang Mac naalala ko na may trabaho nga pala ako na kayang tapusin. Nakatali na ako sa ganitong buhay at ang layo ko na sa debate. Hindi ko na alam kung ano gagawin ko. Gusto kong iwanan lahat para maituloy ko ang gusto kong gawin pero hindi ko maiwanan lahat kasi nga trabaho to at kung wala ako nito, hindi ko rin magagawa ang mga gusto kong gawin. Nagising ako ng a las tres ng hapon, apat na oras pa lang akong natutulog.
Pagkagising ko, alam ko naman kung ano ang gustong sabihin sakin ng panaginip. Gusto ko maging abogado pero parang hindi na talaga pwede yon. 
Hindi na kaya, o kung kaya, kaya ko bang iwanan ang mga dapat?
Tang ina.

#Surreality/Dreams